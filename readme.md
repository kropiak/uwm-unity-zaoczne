# Projektowanie gier w środowisku UNITY, semestr 2025Z, studia zaoczne

## **1. Cele przedmiotu.**

Celem przedmiotu jest zaprezentowanie studentom możliwości silnika Unity oraz środowiska Unity Editor. Mimo wielu możliwości graficznego narzędzia wymagana jest też umiejętność programowania w języku C# w oparciu o API silnika Unity. Temat tworzenia gier jest bardzo obszerny i obejmuje takie zagadnienia jak programowanie (bardzo często dotyczy zaawansowanych zagadnień), grafika i animację komputerową, tworzenie dźwięków,muzyki znajomość zagadnień fizyki. Z tego powodu w trakcie zajęć zostaną zaprezentowane tylko wybrane aspekty tworzenia gier, uznane przez prowadzącego za istotne.

## **2. Organizacja zajęć.**

Zajęcia będą podzielone na odrębne tematycznie laboratoria, ale ze względu na rozległość niektórych zagadnień część może bazować na pracy wykonanej wcześniej. W celu optymalizacji prowadzenia zajęć i skupieniu się na głównym celu danego laboratorium projekt startowy może być wcześniej przygotowany przez prowadzącego.

Na początku zajęć prowadzący zaprezentuje omawiane zagadnienie wraz z przykładami, a następnie student otrzyma zadania do samodzielnego wykonania w trakcie zajeć. 

## **3. Zasady oceniania i zaliczenie przedmiotu.**

Zaliczenie przedmiotu odbędzie się na podstawie oceny wykonanych zadań przydzielonych na zajęciach oraz obecności. Zadania muszą być udostępnione prowadzącemu w formie wskazanej w treści (np. zrzut ekranu, repozytorium z kodem źródłowym).


## **4. Polecane zasoby do nauki silnika Unity.**

1. [Unity Learn](https://learn.unity.com/) - niezwykle uporządkowane i bogate źródło wiedzy z samego źródła. Możliwość śledzenia postępów, zróżnicowane poziomy trudności poszczególnych tutoriali.
2. [Unity Docs](https://docs.unity3d.com/Manual/index.html) - oficjalna dokumentacja Unity. Obejmuje zarówno opis Unity Editor jak i Unity scripting API.
3. [Brackeys YouTube](https://www.youtube.com/channel/UCYbK_tjZ2OrIZFBvU6CCMiA) - dostępny również Discord. Niestey 18 września 2020 ogłoszono, że nowe materiały w tej formule nie będą się już pojawiały. Jednak jest tam kilkaset (!) filmów, z których można nauczyć się wielu zagadnień związanych z tworzeniem gier w środowisku Unity. **UPDATE**: w kwietniu 2024 roku kanał ożył, jednak liczba nowych materiałów jest niewielka.
4. Oficjalny kanał Unity w serwisie YouTube: https://www.youtube.com/channel/UCG08EqOAXJk_YXPDsAvReSg
5. [Kodeco (wcześniej Raywenderlich.com)](https://www.kodeco.com/library?q=unity) - duży zbiór tutoriali (nie tylko dla Unity), również płatnych. Dobra jakość materiałów, ale od 2023 roku nie pojawiają się nowe.
6. [CGCookie](https://cgcookie.com/search/query?q=unity&category=&type=) - bardziej kojarzony ze środowiskiem Blender 3D, ale te dwie platformy znjadują się we wspólnym ekosystemie gier video. Minusem bez wątpienia mała ilość darmowego contentu, plusem - wysoka jakość.
7. [CGCookie YouTube](https://www.youtube.com/user/unitycookie/) - kanał YouTube grupy CGCookie.
8. Warto też zerknąć tu: https://www.classcentral.com/report/best-unity-courses/